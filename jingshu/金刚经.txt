法会因由分第一

如是我闻：
一时，佛在舍卫国祇树给孤独园，与大比丘众千二百五十人俱。尔时，世尊食时着衣持钵，入舍卫大城乞食。于其诚中次第乞已，还至本处。饭食讫，收衣钵，洗足已，敷座而坐。

善现启请分第二

时，长老须菩堤在大众中，即从座起，偏袒右肩，右膝着地，合掌恭敬而白佛言：“希有，世尊！如来善护念诸菩萨，善付嘱诸菩萨。世尊，善男子、善女人，发阿耨多罗三藐三菩堤心，云何应住？云何降伏其心？”
佛言：“善哉！善哉！须菩堤，如汝所说，如来善护念诸菩萨，善付嘱诸菩萨。汝今谛听，当为汝说。善男子、善女人发阿耨多罗三藐三菩堤心，应如是住，如是降伏其心。”
“唯然，世尊。原乐欲闻。”

大乘正宗分第三

佛告须菩堤：“诸菩萨摩诃萨应如是降伏其心：所有一切众生之类，若卵生，若胎生，若湿生，若化生；若有色，若无色；若有想，若无想，若非有想非无想，我皆令入无余涅槃而灭度之。如是灭度无量无数无边众生，实无众生得灭度者。何发故？须菩堤，若菩萨有我相、人相、众生相、善者相，即非菩萨。”

妙行无住分第四

“复次，须菩堤，菩萨于法应无所住，行于布施。所谓不在色布施，不住声、香、味、触、法布施。须菩堤，菩萨应如是布施，不住于相。何以故？若菩萨不住相布施，其福德不可思量。须菩堤。于意云何？东方虚空可思量不？”
“不也，世尊。”
“须菩堤，南、西、北方、四维、上下虚空可思量不？”
“不也，世尊。”
“须菩堤，菩萨无住相布施福德，亦复如是不可思量。须菩堤，菩萨但应如所教住。”

如理实见分第五

“须菩堤，于意云何？可以身相见如来不？”
“不也，世尊。不可以身相得见如来。何以故？如来所说身相即非身相。”
佛告须菩堤：“凡所有相皆是虚妄。若见诸相非相，即见如来。”

正信希有分第六

须菩堤白佛言：“世尊，颇有众生得闻如是言说章句，生实信不？”
佛告须菩堤：“莫作是说。如来灭后，后五百岁，有持戒修福者，于此章句能生信心，以此为实。当知是人不于一佛、二佛、三、四、五佛而种善根，已于无量千万佛所种诸善根。闻是章句乃至一念生净信者。须菩堤，如来悉知悉见，是诸众生得如是无量福德。何以故？是诸众生无复我相、人相、众生相、善者相，无法相亦无非法相。何以故？是诸众生，若心取相，则为著我、人、众生、寿者；若取法相，即著我、人、众生、寿者。何以故？若取非法相，即著我、人、众生、寿者，是故不应取法，不应取非法。以是义故，如来常说汝等比丘知我说法如筏喻者。法尚应舍，何况非法。”

无得无说分第七

“须菩堤，于意云何？如来得阿耨多罗三藐三菩堤耶？如来有所说法耶？”
须菩堤言：“如我解佛所说义，无有定法名阿耨多罗三藐三菩堤，亦无有定法如来可说。何以故？如来所说法皆不可取，不可说，非法、非非法。所以者何？一切圣贤皆以无为法而有差别”

依法出生分第八

“须菩堤，于意云何？若人满三千大千世界七宝，以用布施，是人所得福德宁为多不？”
须菩堤言：“甚多，世尊。何以故？是福德即非福德性，是故如来说福德多。”
“若复有人于此经中，受持乃至四句偈等，为他人说，其福胜彼。何以故？须菩堤，一切诸佛及诸佛阿耨多罗三藐三菩堤法皆从此经出。须菩堤，所谓佛法者即非佛法。”

一相无相分第九

“须菩堤，于意云何？须陀洹能作是念，我得须陀洹果不？”
须菩堤言：“不也，世尊。何以故？须陀洹名为入流，而无所入，不入色、声、香、味、触、法，是名须陀洹。”
“须菩堤，于意云何？斯陀含能作是念，我得斯陀含果不？”
须菩堤言：“不也，世尊。何以故？斯陀含名一往来，而实无往来，是名斯陀含。”
“须菩堤，于意云何？阿那含能作是念，我得阿那含果不？”
须菩堤言：“不也，世尊。何以故？阿那含名为不来，而实无不来，是故名阿那含。”
“须菩堤，于意云何？阿罗汉能作是念，我得阿罗汉果不？”
须菩堤言：“不也，世尊。何以故？实地有法名阿罗汉。世尊，若阿罗汉作是念，我得阿罗汉道，即为著我、人、众生、寿者。世尊，佛说我得无净三昧，人中最为第一，是第一离欲阿罗汉。世尊，我不作是念，我是离欲阿罗汉。世尊，我若作是念，我得阿罗汉道，世尊则不说须菩堤是乐阿兰那行者。以须菩堤实无所行，而名须菩堤，是乐阿兰那行。”

庄严净土第十

佛告须菩堤：“于意云何？如来昔在然灯佛所，于法有所得不？”
“不也，世尊。如来在然灯佛所，于法实无所得。”
“须菩堤：于意云何？菩萨庄严佛土不？”
“不也，世尊。何以故？庄严佛土者则非庄严，是名庄严。”
“是故，须菩堤，诸菩萨摩诃萨应如是生清净心，不应住色生心，不应住声、香、味、触、法生心，应无所住而生其心。须菩堤，譬如有人身如须弥山王，于意云何？是身为大不？”
须菩堤言：“甚大，世尊。何以故？佛说非身是名大身。”

无为福胜分第十一

“须菩堤，如恒河中所有沙数，如是沙等恒河，于意云何？是诸恒河沙宁为多不？”
须菩堤言：“甚多，世尊。但诸恒河尚无多数，何况其沙！”
“须菩堤，我今实告汝：若有善男子、善女人，以七宝满尔所恒河沙数三千大千世界，以用布施，得福多不？”
须菩堤言：“甚多，世尊”
佛告须菩堤：“若善男子、善女人，于此经中乃至受持四句偈等，为他人说，而此福德胜前福德。”

尊重正教分第十二
“复次，须菩堤，随说是经乃至四句偈等，当知此处一切世间天、人、阿修罗，皆应供养如佛塔庙，何况有人尽能受持、读诵。须菩堤，当知是人成就最上第一希有之法。若是经典所在之处，即为有佛，若尊重弟子。”

如法受持分第十三

尔时，须菩堤白佛言：“世尊，当何名此经？我等云何奉持？”
佛告须菩堤：“是经名为金刚般若波罗密，以是名字，汝当奉持。所以者何？须菩堤，佛说般若波罗密，即非般若波罗密，是名般若波罗密。须菩堤，于意云何？如来有所说法不？”
须菩堤白佛言：“世尊，如来无所说。”
“须菩堤，于意云何？三千大千世界所有微尘，是为多不？”
须菩堤言：“甚多，世尊。”
“须菩堤，诸微尘，如来说非微尘，是名微尘。如来说世界非世界，是名世界。须菩堤，于意云何？可以三十二相见如来不？”
“不也，世尊。不可以三十二相得见如来，何以故？如来说三十二相即是非相，是名三十二相。”
“须菩堤，若有善男子、善女人，以恒河沙等身命布施，若复有人，于此经中乃受至受持四句偈等，为他人说，其福甚多。”

离相寂灭分第十四

尔时，须菩堤闻说是经，深解义趣，涕泪悲泣而白佛言：“希有，世尊。佛说如是甚深经典，我从昔来所得慧眼，未曾得闻如是之经。世尊，若复有人得闻是经，信心清静，即生实相，当知是人成就第一希有功德。世尊，是实相者，即是非相，是故如来说名实相。世尊，我今得闻如是经典，信解受持不足为难。若当来世后五百岁，其有众生得闻是经，信解受持，是人即为第一希有。何以故？此人无我相、无人相、无众生相、无寿者相。所以者何？我相即是非相，人相、众生相、寿者相即是非相。何以故？离一切诸相即名诸佛。”
佛告须菩堤：“如是，如是。若复有人得闻是经，不惊不怖不畏，当知是人甚为希有。何以故？须菩堤，如来说第一波罗密，即非第一波罗密，是名第一波罗密。”
“须菩堤，忍辱波罗密，如来说非忍辱波罗密，是名忍辱波罗密。何以故？须菩堤，如我昔为歌利王割截身体，我于尔时无我相、无人相、无众生相、无寿者相。何以故？我于往昔节节支解时，若有我相、人相、众生相、寿者相，应生嗔恨。”
“须菩堤，又念过去于五百世作忍辱仙人，于尔所世无我相、无人相、无众生相、无寿者相。是故，须菩堤，菩萨应离一切相，发阿耨多罗三藐三菩堤心。不应住色生心，不应住声、香、味、触、法生心，应生无所住心。若心有住，即是非住。是故，佛说菩萨心不应住色布施。须菩堤，菩萨为利益一切众生故，应如是布施。如来说一切诸相即是非相，又说一切众生即非众生。”
“须菩堤，如来是真语者、实语者、如语者、不诳语者、不异语者。须菩堤，如来所得法，此法无实无虚。须菩堤，若菩萨心住于法而行布施，如人入暗即无所见。若菩萨心不住法而行布施，如人有目，日光照明，见种种色。”
“须菩堤，当来之世，若有善男子、善女人，能于此经受持诵读 ，即为如来以佛智慧悉知是人，悉见是人，皆得成就无量无边功德。”

持经功德分第十五

“须菩堤，若有善男子、善女人，初日分以恒河沙等身布施，中日分复以恒河沙等身布施，后日分亦以恒河沙等身布施，如是无量百千万劫以身布施。若复有人闻此经典，信心不逆，其福胜彼，何况书写、受持、读诵、为人解说”
“须菩堤，以要言之，是经有不可思议、不可称量无边功德。如来为发大乘者说，为发最上乘者说。若有人能受持、读诵、广为人说，如来悉知是人，悉见是人，皆得成就不可量、不可称、无有边、不可思议功德。如是人等，即为荷担如来阿耨多罗三藐三菩堤。何以故？须菩堤，若乐小法者，著我见、人见、众生见、寿者见，则于此经不能听受、读诵、为人解说。”
“须菩堤，在在处处，若有此经，一切世间天、人、阿修罗所应供养，当知此处即为是塔，皆应恭敬作礼围绕，以诸华香而散其处”

能净业障分第十六

“复次，须菩堤，善男子、善女人受持读诵此经，若为人轻贱，是人先世罪业应堕恶道，以今世人轻贱故，先世罪业则为消灭，当得阿耨多罗三藐三菩堤。”
“须菩堤，我念过去无量阿僧祇劫，于然灯佛前，得值八百四千万亿那由他诸佛，悉皆供养承事无空过者。若复有人于后末世，能受持读诵此经所得功德，于我所供养诸佛功德，百分不及一，千万亿分乃至算数、譬喻所不能及。”
“须菩堤，若善男子、善女人于后末世，有受持读诵此经，所得功德，我若具说者，或有人闻心则狂乱，狐疑不信。须菩堤，当知是经义不可思议，果报亦不可思议。”

究竟无我分第十七

尔时，须菩堤白佛言：“世尊，善男子、善女人发阿耨多罗三藐三菩堤心，云何应住？云何降伏其心？”
佛告须菩堤：“善男子、善女人发阿耨多罗三藐三菩堤心者，当生如是心。我应灭度一切众生，灭度一众生已，而无有一众生实灭度者。何以故？须菩堤，若菩萨有我相、人相、众生相、寿者相，即非菩萨。所以者何？须菩堤，实无有法发阿耨多罗三藐三菩堤心者。须菩堤，于意云何？如来于然灯佛所，有法得阿耨多罗三藐三菩堤不？”
“不也，世尊。如我解佛所说义，佛于然灯佛所，无有法得阿耨多罗三藐三菩堤。”
佛言：“如是如是。须菩堤，实无有法如来得阿耨多罗三藐三菩堤。须菩堤，若有法如来得阿耨多罗三藐三菩堤者，然灯佛则不与我授记，汝于来世当得作佛，号释迦牟尼。以实无有法得阿耨多罗三藐三菩堤，是故然灯佛与我授记，作是言，汝于来世当得作佛，号释迦牟尼。何以故？如来者，即诸法如义。若有人言如来得阿耨多罗三藐三菩堤，须菩堤，实无有法佛得阿耨多罗三藐三菩堤。”
“须菩堤，如来所得阿耨多罗三藐三菩堤，于是中无实无虚。是故如来说一切法皆是佛法。须菩堤，所言一切法者，即非一切法，是故名一切法。须菩堤，譬如人身长大。”
须菩堤言：“世尊，如来说人身长大则为非人身，是名人身。”
“须菩堤，菩萨亦如是。若作是言，我当灭度无量众生，即不名菩萨。何以故？须菩堤，实无有法名为菩萨。是故佛说一切法无我、无人、无众生、无寿者。须菩堤，若菩萨作是言，我当庄严佛土，是不名菩萨。何以故？如来说若庄严佛土者，即非庄严，是名庄严。须菩堤，若菩萨通达无我法者，如来说名真是菩萨。”

一体同观分第十八

“须菩堤，于意云何？如来有肉眼不？”
“如是，世尊，如来有肉眼。”
“须菩堤，于意云何？如来有天眼不？”
“如是，世尊，如来有天眼。”
“须菩堤，于意云何？如来有慧眼不？”
“如是，世尊，如来有慧眼。”
“须菩堤，于意云何？如来有法眼不？”
“如是，世尊，如来有法眼。”
“须菩堤，于意云何？如来有佛眼不？”
“如是，世尊，如来有佛眼。”
“须菩堤，于意云何？如恒河中所有沙，佛说是沙不？”
“如是，世尊，如来说是沙。”
“须菩堤，于意云何？如一恒河中所有沙，有如是沙等恒河，是诸恒河所有沙数佛世界，如是宁为多不？”
“甚多，世尊。”
佛告须菩堤：“尔所国土中所有众生，若干种心如来悉知。何以故？如来说诸心皆为非心，是名为心。所以者何？须菩堤，过去心不可得，现在心不可得，未来心不可得。”

法界通化分第十九

“须菩堤，于意云何？若有人满三千大千世界七宝以用布施，是人以是因缘得福多不？”
“如是，世尊，此人以是因缘得福甚多。”
“须菩堤，若福德有实，如来不说得福德多。以福德无故，如来说得福德多。”

离色离相分第二十

“须菩堤，于意云何？佛可以具足色身见不？”
“不也，世尊，如来不应以具足色身见。何以故？如来说具足色身，即非具足色身，是名具足色身。”
“须菩堤，于意云何？如来可以具足诸相见不？”
“不也，世尊。如来不应以具足诸相见。何以故？如来说诸相具足即非具足，是名诸相俱足。”

非说所说分第二十一

“须菩堤，汝勿谓如来作是念，我当有所说法，莫作是念。何以故？若人方如来有所说法即为谤佛，不能解我所说故。须菩堤，说法者无法可说，是名说法。”
尔时，慧命须菩堤白佛言：“世尊，颇有众生于未来世闻说是法，生信心不？”
佛言：“须菩堤，彼非众生非不众生。何以故？须菩堤，众生众生者，如来说非众生，是名众生。”

无法可得分第二十二

须菩堤白佛言：“世尊，佛得阿耨多罗三藐三菩堤，为无所得耶？”
佛言：“如是如是。须菩堤，我于阿耨多罗三藐三菩堤，乃至无有少法可得，是名阿耨多罗三藐三菩堤。”

净心行善分第二十三

“复次，须菩堤，是法平等无有高下，是名阿耨多罗三藐三菩堤。以无我、无人、无众生、无寿者修一切善法，即得阿耨多罗三藐三菩堤。须菩堤，所言善法者，如来说即非善法，是名善法。”

福智无比分第二十四

“须菩堤，若三千大千世界中所有诸须弥山王，如是等七宝聚，有人持用布施。若人以此般若波罗密经乃至四句偈等，受持读诵，为他人说，于前福德百分不及一，百千万亿分乃至算数、譬喻所不能及。”

化无所化分第二十五

“须菩堤，于意云何？汝等勿谓如来作是念，我当度众生。须菩堤，莫作是念。何以故？实无有从生如来度者，若有从生如来度者，如来则有我、人、众生、寿者。”
“须菩堤，如来说有我者，即非有我，而凡夫之人以为有我。须菩堤，凡夫者，如来说即非凡夫，是名凡夫。”

法身非相分第二十六

“须菩堤，于意云何？可以三十二相观如来不？”
须菩堤言：“如是如是，以三十二相观如来。”
佛言：“须菩堤，若以三十二相观如来者，转轮圣王即是如来。”
须菩堤白佛言：“世尊，如我解佛所说义，不应以三十二相观如来。”
尔时，世尊而说偈言：若以色见我，以音声求我，是人行邪道，不能见如来。

无断无灭分第二十七

“须菩堤，汝若作是念，如来不以具足相故，得阿耨多罗三藐三菩堤。须菩堤，莫作是念，如来不以具足相故，得阿耨多罗三藐三菩堤。须菩堤，汝若作是念，发阿耨多罗三藐三菩堤心者，说诸法断灭，莫作是念。何以故？发阿耨多罗三藐三菩堤心者，于法不说断灭相。”

不受不贪分第二十八

“须菩堤，若菩萨以满恒河沙等世界七宝持用布施，若复有人知一切法无我，得成于忍，此菩萨胜前菩萨所得功德。何以故？须菩堤，以诸菩萨不受福德故。”
须菩堤白佛言：“世尊，云何菩萨不受福德？”
“须菩堤，菩萨所作福德，不应贪著，是故说不受福德。”

威仪寂净分第二十九

“须菩堤，若有人言如来若来，若去，若坐，若卧，是人不解我所说义。何以故？如来者，无所从来，亦无所去，故名如来。”

一合理相分第三十

“须菩堤，若善男子、善女人，以三千大千世界碎为微尘，于意云何？是微尘众宁为多不？”
须菩堤言：“甚多，世尊。何以故？若是微尘众实有者，佛即不说是微尘众。所以者何？佛说微尘众即非微尘众，是名微尘众。世尊，如来所说三千大千世界，即非世界，是名世界。何以故？若世界实有者，即是一合相。如来说一合相，即非一合相，是名一合相。”
“须菩堤，一合相者，即是不可说，但凡夫之人贪著其事。”

知见不生分第三十一

“须菩堤，若人言佛说我见、人见、众生见、寿者见，须菩堤，于意云何？是人解我所说义不？”
“不也，世尊，是人不解如来所说义。何以故？世尊说我见、人见、众生见、寿者见，即非我见、人见、众生见、寿者见，是名我见、人见、众生见、寿者见。”
“须菩堤，发阿耨多罗三藐三菩堤心者，于一切法，应如是知，如是见，如是信解，不生法相。须菩堤，所言法相者，如来说即非法相，是名法相。”

应化非真分第三十二

“须菩堤，若有人以满无量阿僧祇世界七宝持用布施，若有善男子、善女人发菩堤心者，持于此经乃至四句偈等，受持读诵，为人演说，其福胜彼。云何为人演说？不取于相，如如不动？何以故？一切有为法，如梦幻泡影，如露亦如电，应作如是观。”

佛说是经已，长老须菩堤及诸比丘、比丘尼、优婆塞、优婆夷，一切世间天、人、阿修罗，闻佛所说，皆大欢喜，信受奉行。